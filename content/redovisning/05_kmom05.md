---
---
Redovisning kmom05
=========================

### Berätta om arbetet med din CI-kedja, vilka verktyg valde du och hur gick det att integrera med dem?
Jag har arbetat med min CI-kedja sedan kmom01 då jag satte upp tester för Scrutinizer och Travis-ci. Tyckte att det var lika bra att göra det direkt då jag använt mig av båda precis innan i kursen JSramverk.  
Det gick smidigt att integrera dessa redan från början men har strulat lite på senare tid då jag bytt från Travis-ci.org till .com och då XDEBUG har uppdaterats till ny version.  
Men fick Travis att fungera i detta kmom då jag lade till miljövariabeln ’XDEBUG_mode=coverage’ så nu får jag grönt på testet igen.  
Utöver Travis och Scrutinizer så har jag i detta kmom lagt till Codeclimate och SymfonyInsight som båda gick relativt smidigt att integrera.
### Vilken extern tjänst uppskattade du mest, eller har du förslag på ytterligare externa tjänster att använda?
Den tjänst jag uppskattade mest måste nog vara Scrutinizer då den var enkel att implementera och man får bra förslag på vad man ska göra för att förbättra sin kod. Dessutom fick jag flest badges av scrutinizer, vilket gör att mitt github repo ser bättre ut.  

Den tjänst jag uppskattade minst var SymfonyInsight. Jobbigt att hitta på hemsidan, svårast att länka med github och om jag har förstått det rätt så fick man endast en analys gratis som knappt innehåller något. Ska man ha fler analyser med full rapport måste man uppgradera till en betalplan vilket jag tyckte var dåligt när det finns bra gratisalternativ.
### Vilken kodkvalitet säger verktygen i din CI-kedja att du har, håller du med?
Fick build passed från Travis, CircleCi, Scrutinizer och har 100% kodtäckning. Scrutinizer gav betyget 9.4, Codeclimate gav betyget B, och symfony insight gav betyget silver.  
Håller med dessa betyg då jag tycker att jag har rätt så bra kod men vet om att det finns några klasser/controllers som drar ner betyget. WeatherApiController är den största boven som endast har C i betyg från Scrutinizer, detta då den är komplex och har på gränsen till för många rader kod.
### Gjorde du några förbättringar på din modul i detta kmom, isåfall vad?  
Hade i detta kursmoment planerat att göra en refactoring på koden i främst WeatherApiController där det finns många if-satser för att rätt information/felmeddelande ska skrivas ut. Men hade inte riktigt tid till det så jag nöjde mig med betyget jag fick. Alla tester gjordes i tidigare kursmoment och har bättrat på dessa allt eftersom jag lagt till mer funktionalitet. Den enda ändringen för detta kmom var att rätta till modulens REVISION fil då jag såg att jag hade skrivit vissa åtgärder på fel plats.
### Vilket ramverk undersökte du och hur hanterar det ramverket sin CI-kedja, vilka verktyg används?
Jag valde att undersöka ramverket Yii 2 främst då jag tycker att de har en väldigt användarvänlig manual där det är lätt att hitta information. I manualen står det inte något direkt om CI utan visar information om bland annat hur man sätter upp en testmiljö och att ramverket använder sig av test-ramverken Codeception och PHPUnit. Däremot i [github]( https://github.com/yiisoft/yii2) repot kan man se att de använder sig av scrutinizer för kodkvalitet och GitHub Actions i sin CI-kedja.
### Fann du någon nivå på kodtäckning och kodkvalitet för ramverket och dess moduler?
På [github]( https://github.com/yiisoft/yii2) fanns badges på kodtäckningen för Yii 2 som inte var den bästa. Ramverket har 69% kodtäckning från scrutinizer med en kodkvalitet på 6.11 vilket kändes rätt så dåligt först men när jag snabbt jämförde med [Laravels](https://github.com/laravel/laravel) repo som inte ens har med kodtäckning så känns det ju ändå bra. Yii har även en badge med ”build passed” från GitBub Actions med i repot.  
### Vilken är din TIL för detta kmom?
Til för detta kursmoment är hur många bra verktyg det finns där ute för att testa sin kod med. Dessutom är många av dem gratis för open sourceutvecklare. Känns bra att ha många olika verktyg som går igenom koden då inte alla visar samma information. Som till exempel codeclimate som ger en estimerad uppskattning om hur stor teknisk skuld man har och hur lång tid det skulle ta att åtgärda.  
