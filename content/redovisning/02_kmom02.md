---
---
Redovisning kmom02
=========================

Detta innehåll är skrivet i markdown och du hittar innehållet i filen `content/redovisning/02_kmom02.md`.

#### Vilka tidigare erfarenheter har du av MVC? Använde du någon speciell källa för att läsa på om MVC? Kan du med egna ord förklara någon fördel med kontroller/modell-begreppet, så som du ser på det?
Erfarenheterna jag har av MVC är från tidigare kurser, har bland annat använt det i webapp,jsramverk och i oophp kursen utan att direkt veta varför annat än att man fick en bättre struktur på filerna.
Som källor använde jag mig av de tipsade artiklarna på dbwebb för att läsa på om MVC. Läste dbwebbs egna artikel[1] och både svenska[2] och engelska[3] wikipedia-artiklarna.

Den största fördelen jag ser med kontroller/modell-begreppet är just det att man får en bra struktur på koden då man delar upp den i flera olika filer som gör specifika saker istället för att blanda allt i en och samma fil. Exempelvis om man samlar all kod som levererar data från en databas i modell-klasser och sen använder sig av kontroller-klasser för att hämta data och sen presentera det för användaren i vyn.
En annan fördel är att koden blir mer återanvändbar då man kan skapa modulklasser som kan användas av flera olika kontroller-klasser.

#### Kom du fram till vad begreppet SOLID innebar och vilka källor använde du? Kan du förklara SOLID på ett par rader med dina egna ord?
SOLID består av en samling av design principer där varje bokstav är en princip. Dessa principer gör att koden bland annat blir lättare att underhålla, utöka, och ger klarare kod som är lättare att läsa och förstå om man tillämpar alla tillsammans.
Källor jag använt är PHP UK Conference2017[4] och både svenska[5] och engelska[6] wikipedia artiklarna.

Följande är en beskrivning av vardera som jag har uppfattat dem.  
”S” står för single responsive principle som menar att man ska bygga tunna specifika klasser med endast ett ansvarsområde.  
”O” står för open/closed principle som menar att klasser, moduler och liknande ska vara öppna för att utöka genom till exempel arv eller komposition men man ska inte komma åt att modifiera källkoden.  
”L” står för Liskov substitution principle och med den menas att objekt av klasser ska kunna ersättas mot objekt i subklasser utan att det ska uppstå några problem med programmets funktionalitet.  
”I” står för Interface Segregation principle och menar att det ska finnas många små specifika gränssnitt(interface) och inte stora generella så att programmet inte är beroende av metoder som inte används.  
”D” står för Dependency inversion principle och med det menas att klasser inte ska vara beroende av varandra utan använda gränssnitt(interface).  

#### Har du någon erfarenhet av designmönster och kan du nämna och kort förklara några designmönster du hört talas om?
Jag har inte direkt någon erfarenhet av designmönster men känner igen några från wikipediaartikeln[7]. Bland annat Dependency injection som jag inte riktigt har koll på men vad jag förstår så handlar det om att skicka in objekt som argument i en klass istället för att göra ett hårdare beroende av det genom att hårdkoda en instans av det i klassen.

#### Vilka ramverk valde du att studera manualen för och fann du något intressant? Försök relatera mellan det Anax du använder och de ramverk du studerade i manualerna.
Jag valde att studera manualerna för Symfony och Laravel eftersom de var bäst i test i min mini-undersökning i kmom01.  
Efter att jag gått igenom Routing och kontrollers för ramverken så känner jag att Symfony var väldigt likt Anax både i hur kontrollers och router är kodade. Kände igen syntaxen och känns som att det hade varit lättare att sätta sig in i hur man kodar i Symfony. Laravel däremot tyckte jag att koden för en kontroller var lik anax men kändes som att koden för routingen var mer lik node.js/express.js som vi använt oss av ibland annat jsramverk.

Hittar inget om just MVC i vare sig Laravels eller Symfonys manual men då har jag inte direkt lusläst dokumentationen utan har sökt efter det i respektive sökruta.
#### Vilken är din TIL för detta kmom?
Til för denna vecka är att jag insett att jag börjar få lite bättre koll på hur ramverk är uppbyggda. Detta efter att jag läst i manualerna och insett att det finns många likheter mellan olika ramverk och fick känslan av att det inte hade varit alltför svårt att lära sig ett nytt ramverk.
Anax är det enda php ramverk jag använt hittills men tänkte att någon gång när jag har lite tid över så ska jag köra igång Laravel eller Symfony för att testa lite.

#### Övrigt
Lyckades först att få JS-koden för att visa kartan in i mappen htdocs/js och kunde då se kartan men visste inte hur jag skulle göra för att skicka in värdena för longitude och latitude.  
Men kände att jag inte hade tid att försöka lista ut det så jag valde istället att skapa en ny vy view/geolocation/geomap.php och lade all JS-kod där direkt mellan script-taggar.

Lyckades lösa det med testerna så att man ej behöver en api-nyckel men var kanske inte den bästa lösningen. La in en initialize metod i både GeoApiController och GeoLocationController där url:en för servern injectas. Skapade sedan ett mockApi som bara levererar samma JSON data som används av dessa kontrollers. Allt verkar fungera och jag fick 100% kodtäckning, men då har jag inte direkt hunnit fokusera på annat än just kodtäckning. Får skriva mer utförliga tester i kommande kmom.

Källor:  
1.	[dbwebb artikel MVC](https://dbwebb.se/kunskap/php-baserade-och-mvc-inspirerade-ramverk-vad-betyder-det)  
2.	[Wikipedia MVC (sv)]( https://sv.wikipedia.org/wiki/Model-View-Controller)  
3.	[wikipedia MVC (en)](  https://en.wikipedia.org/wiki/Model-View-Controller )  
4.	[PHP UK Conference 2017 – Gareth Ellis – Introduction to SOLID]( https://www.youtube.com/watch?v=86Tt2pW9pv4)  
5.	[Wikipedia SOLID (sv)]( https://sv.wikipedia.org/wiki/SOLID)  
6.	[Wikipedia SOLID (eng)]( https://en.wikipedia.org/wiki/SOLID_%28object-oriented_design%29)  
7.	[Wikipedia Software design pattern]( https://en.wikipedia.org/wiki/Software_design_pattern)  
