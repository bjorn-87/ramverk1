---
---
Redovisning kmom04
=========================

### Hur gick arbetet med att lyfta ut koden ur redovisa-sidan och placera i en egen modul, några svårigheter, utmaningar eller annat värt att nämna?
Jag tyckte att det gick rätt så smidigt efter att jag kikat på föreläsningen och programmeringsstugan för kmom04 och faktiskt förstått vad uppgiften gick ut på och vad som skulle flyttas.
Bestämde mig för att flytta över alla klasser och kontrollers som har med vädertjänsten att göra.
Tog sen hjälp av remservern för at se hur den var skapad. Har även fått mycket nyttig info genom att läsa igenom vad som har diskuterats i discordchatten. Annars är det endast testerna som har varit problem för mig. Fungerar lokalt, på circleci och scrutinizer men på Travis-ci går inte testet igenom. Verkar som att de har något att göra med xdebug v3 och att vi inte kan göra så mycket för tillfället.
### Gick det bra att publicera på Packagist och ta emot uppdateringar från GitHub?
Jag hade inga som helst problem med detta. Skapade ett konto på packagist, la till länken till github-repot och sen fanns det bara där och allt fungerade. Första intrycket av packagist är att det är enkelt och användarvänligt.
### Fungerade det smidigt att åter installera modulen i din redovisa-sida med composer, kunde du följa din egen installationsmanual?
Jag började med att skapa ett nytt ramverk1-me med anax cli och kopierade sedan in min modul innan jag la upp den på packagist. Sen testade jag mig fram för att se vad jag behövde lägga till i min DI container för att testerna skulle gå igenom. Dokumenterade ner stegen och efter att jag lagt upp min modul på packagist så raderade jag anax installationen och installerade på nytt och följde mina steg i modulens README. Gjorde om detta några gånger för att se att allt fungerade innan jag installerade modulen i min redovisa och då fungerade allt på första försöket.
### Hur väl lyckas du enhetstesta din modul och hur mycket kodtäckning fick du med?
Jag lyckades testa min modul till 100% dock har jag inte gjort några nya tester utan flyttade över alla befintliga tester och mock-klasser in i modulen för att få 100%. Kodkvaliteten på scrutinizer ligger på 9.4 och det är mest på grund av att weatherApiController blev ganska stor och med många if-satser som den inte fick 10. Men jag är nöjd över att jag lyckades behålla full kodtäckning.
### Några reflektioner över skillnaden med och utan modul?
Jag skulle säga att jag inte ser några skillnader i vare sig koden eller användbarheten i min redovisa sida eftersom alla filer är tillbaka efter att jag installerat modulen. Visserligen ser jag såhär i efterhand att jag inte hade behövt flytta ut allt från modulen utan hade till exempel kunnat låta vyerna vara kvar och lägga till en rad i config/view att den även söker efter vyer i min modul. Hade jag gjort så hade det varit mindre kod i redovisa sidan och då hade jag sett skillnad.

Men jag tyckte att det var väldigt smidigt att kunna köra igång en standard anax installation och köra en composer require på min modul och sen efter att kopierat över några filer så fungerar alla routes som jag har jobbat på sen kmom01. Går snabbt att implementera mer funktionalitet i en sida på detta sätt och därför gillar jag att jobba med moduler.
### Vilket ramverk undersökte du och hur hanterar det ramverket paketering, moduler och versionshantering?
Jag undersökte Symfony där hela ramverket går att hämta i ett enda paket med hjälp av composer eller deras eget symfony-cli.
Kikar man i [symfonys]( https://github.com/symfony/symfony) composer.json fil kan man se att ramverket består av många olika moduler(eller components som de själva kallar dem) som är paketerade ihop likt Anax ramverket.  
Vad gäller versionshantering så verkar Symfony följa den semantiska versionshanteringen som togs upp i detta kursmoment.
### Vilken är din TIL för detta kmom?
Til för detta kursmoment är hur man går tillväga för att lägga upp paket på packagist. Riktigt smidigt att få upp sin egen modul dit och tror jag kommer ha stor nytta av detta i framtiden.
