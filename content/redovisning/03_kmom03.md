---
---
Redovisning kmom03
=========================

#### Hur känns det att jobba med begreppen kring $di?
Jag tycker att det känns bra att jobba med $di, känns som att det är det rätta sättet att koda. Mycket smidigare att kunna injecta en klass i andra klasser istället för att hårdkoda in den, speciellt när det är klasser som har hand om api-nycklar då det blir mycket enklare att göra mock-klasser och testa dessa.

#### Ge din egna korta förklaring, ett kort stycke, om dependency injection, service locator och lazy loading. Berätta gärna vilka källor du använde för att lära dig om begreppen.
Dependency injection betyder att man skickar in en klass som argument i en annan klass och på så sätt injectar beroendet i klassens konstruktor istället för att hårdkoda in det med ”new”.  
Källa: [wikipedia](https://en.wikipedia.org/wiki/Service_locator_pattern)

Service locator även kallad dependency injection container(dic) håller koll på alla tjänster och klasser. Till exempel när man behöver använda en klass så kallar man på service locatorn och frågar efter den klassen som då antingen skapar en ny instans av klassen om den inte är skapad eller returnerar en befintlig klassen om den redan är skapad. Vilket är ett smidigt sätt att bli av med beroenden av andra klasser.  
Källor: [youtube](https://www.youtube.com/watch?v=IKD2-MAkXyQ&ab_channel=AnthonyFerrara)
[wikipedia](https://en.wikipedia.org/wiki/Service_locator_pattern)

Lazy loading Är ett designmönster där man väntar med att initiera eller ladda in ett objekt tills det ska användas. Ett exempel är om man har en lång webbsida med mycket bilder så laddas inte en bild in förrän man har scrollat ner till den bilden. Detta gör att laddningstiderna för sidan minskar.  
Källa: [wikipedia](https://en.wikipedia.org/wiki/Lazy_loading)

#### Berätta hur andra ramverk (minst 2) använder sig av koncept som liknar $di. Liknar det “vårt” sätt?
##### Laravel
Laravel använder sig av PSR-11 interface som Anax och det verkar som att man kan hämta tjänster på samma sätt med hjälp av get(”klass”) metoden. Efter att ha läst i både Laravels och Anax dokumentation så verkar de båda ha liknande sätt för att lägga till services till containern, Anax har set() metoden och Laravel har en bind() metod. Laravel verkar dock inte initiera tjänster på samma sätt som anax, dvs. genom filer i config/di. Hittade inte riktigt hur de löser det dock.  
Överlag så tyckte jag att det liknade ”vårt” sätt däremot så vet jag inte exakt hur ”$di” fungerar i Anax så det var lite svårt att jämföra mer än kodexemplen de hade.
##### Phalcon
Phalcon däremot tyckte jag var väldigt likt ”Vårt” sätt att hantera DI där man både använder sig av set och get metoden och att man även kan ladda tjänster från filer. Kände igen mig väldigt myckte från Anax trots att koden inte var skriven exakt likadant.

#### Berätta lite om hur du löste uppgiften, till exempel vilka klasser du gjorde, om du gjorde refaktoring på äldre klasser och vad du valde att lägga i $di.
I denna uppgift gjorde jag så att jag skapade tester till varje modell/kontroller direkt efter jag fått den att fungera istället för att göra klart och sen göra tester till allt. Detta har gjort att det har tagit längre än jag räknat med men däremot så tycker jag att jag har fått väl fungerande kod.

Det första jag gjorde var att skapa en egen curl-klass där jag la in metoder för vanlig curl och för multicurl. Gjorde sedan refactoring på Geolocation->getLocation metoden så att den anväder curl-klassen istället.  
Började sedan med att försöka förstå mig på API:t från openweathermap för att se vad jag kunde få för information. Stod i kraven att man skulle hämta föregående väder 30dagar historik men detta api kunde endast hämta 5 föregående dagar. Tänkte ställa frågan till Mos men såg att fler hade frågat samma och att det var ok att endast hämta 5 föregående dagar.

När jag hade koll på vad jag fick för info från api:t skapade jag modellklassen Weather och WeatherController och la till en sida i navbaren för detta. Eftersom jag lagt till en karta i förra kmomet så kunde jag bara lägga till den vyn i controllern för weather sidan och bara skicka in koordinaterna.  
Sist av allt gjorde jag Api:t för weather och la till en egen api sida för denna och alla tidigare api:er. Skapade även en egen ApiController för detta.
Gjorde sen en del refactoring i gamla klasser för att injecta klasser istället för att ha dem hårdkodade.

Då jag har fokuserat mycket på testning så var jag tvungen att skapa en hel del mock-klasser för att få 100% kodtäckning. WeatherControllerMock, WeatherMock, WeatherApiControllerMock, CurlMock, CurlMockGeo, GeoLocationMock, GeoLocationControllerMock, GeoApiControllerMock. Fick skapa alla dessa för att kunna mocka bort t.ex. curl från alla klasser som använder det. Skapade en CurlMock och en CurlMockGeo för att kunna få olika svar så att det passade just den klassen som testades.

I $di valde jag att lägga in alla modellklasser Weather, Validate, Geolocation och även Curl-klassen. Detta för att det blev smidigare att komma åt dessa i kontroller/klasser vilket gjorde det lättare att byta ut dem mot mock-klasser i testerna.

#### Har du någon reflektion kring hur det är att jobba med externa tjänster (ipvalidering, kartor, väder)?
Jag tycker det är jättekul att jobba med externa tjänster och känns som att man börjar bli van vid det då vi använt oss utav olika API:er i de senaste kurserna.
Känns riktigt coolt att ha en egenskapad sida där man kan söka på en plats och få en karta med väderdata på just den platsen. Hade önskat att jag haft tid att få till de så man kan söka på ortnamn för att se väder men tyvärr blev det inte så.

#### Vilken är din TIL för detta kmom?
Til för detta kmom är att jag har lärt mig mer om begreppet DI och hur man implementerar det i Anax. Ska bli spännande att lära mig mer om detta då jag känner på mig att jag kommer använda det mycket i framtiden.
