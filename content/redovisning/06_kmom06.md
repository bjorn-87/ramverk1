---
---
Redovisning kmom06
=========================

### Hur är din syn på modulen anax/htmlform och det koncept som modulen försöker lösa?
Jag tyckte det var riktigt smidigt att använda sig av modulen anax/htmlform. Snabbt och enkelt att implementera i ramverket, många bra mallar och jag fick en bra struktur på koden. Gillar konceptet då det är lätt att återanvända koden om man vill ha formulär på andra delar av sin webbplats då det fanns många olika mallar att välja mellan. Känns som att det kan spara mycket tid att använda dessa mallar istället för att själv programmera CRUD bitarna för sin webbplats.
### Kan du hitta liknande lösningar när du tittar på andra ramverk?
Jag sökte i manualen för Yii och hittade att de har Active Record baserade formulär som kallas för Active form. Vilka verkar fungera på liknande sätt som i Anax/htmlform fast med skillnaden att det verkar som att man skriver kod för att bygga formuläret i vyn istället för i en separat klass.
### Berätta om din syn på Active record och liknande upplägg, ser du fördelar och nackdelar?
Jag gillade upplägget med Active Record då det kändes väldigt smidigt att implementera det i min me-sida utan att jag behövde göra något mot databasen förutom att skapa tabellerna. Fast personligen så gillar jag att knacka SQL kod och tänker att detta skulle kunna åstadkommas genom att skapa lagrade procedurer i databasen och sedan skapa en klass i ramverket som hanterar dessa.

Största fördelen jag ser med Active Record är just att man kan jobba mot databasen utan att behöva skriva SQL kod direkt mot databasen. Istället använder man sig av metoder i Active Record klassen som sköter det. Detta betyder att man får ett lager av abstraktion mot databasen och att man inte behöver kunna skriva SQL kod för att jobba mot databasen.

En nackdel som jag ser är att det blir mer kod i moduler och andra filer att hålla koll på och förstå hur de är beroende av varandra. Det blir därför svårare att hitta rätt när något går fel. Jag har själv inte haft några problem i detta kursmoment, men ser det som ett besvärligt scenario om det skulle inträffa.
### När du undersökte andra ramverk, fann du motsvarigheter till Active Record och hur såg de ut?
När jag undersökte dokumentationen för Yii så såg jag att de har en Active Record klass för att för att kommunicera med databasen precis som i Anax. Den använder sig också av en querybuilder klass som har ett antal metoder för att bygga queries mot databasen. Den verkar stödja många relationsdatabaser bland annat MySQL, PostgreSQL och SQLite 2/3 men även NoSQL-databaserna Redis och MongoDB.
### Vad tror du om begreppet scaffolding, ser du för- och nackdelar med konceptet?
Jag gillar begreppet scaffolding skarpt. Väldigt smidigt att ha olika moduler som kan integreras i ramverket på ett enkelt sätt och dessutom färdigt med rätt klassnamn och namespace istället för att hämta moduler och vara tvungen att ändra i filerna efteråt.

Den största fördelen med scaffolding är just det att det går snabbt att få en kodbas med god struktur som direkt integreras i ramverket när man till exempel ska skapa CRUD möjlighet till sin applikation.

En nackdel jag ser är att det kan ta tid att sätta sig in i hur koden fungerar då man inte har skrivit den själv och på så sätt försvåra felsökning.
### Hittade du motsvarighet till scaffolding i andra ramverk du tittade på?
Yii har en extension som kallas för Gii som är deras variant av scaffolding där man kan autogenerera kod för bland annat ActiveRecord-klasser, CRUD kontroller, formulär, och moduler av olika slag.
### Hur kan man jobba med enhetstestning när man scaffoldat fram en CRUD likt Book, vill du utvecklar några tankar kring det?
Jag gjorde själv inga enhetstester till Book koden då det inte fanns med i kravspecen och det kändes väldigt tidskrävande att skapa tester för detta. Men för att jobba med enhetstester vid scaffolding där det inte följer med några tester så krävs det först att man läser igenom koden för att förstå hur den fungerar. Sedan måste man nog göra en mock-klass för active record, alternativt skapa en test-databas. Detta för att inte gå mot den riktiga databasen när man testar koden.
### Vilken är din TIL för detta kmom?
Til för detta kmom är att jag har fått en bättre förståelse i hur scaffolding fungerar. Riktigt smidigt att kunna få en kodbas snabbt som direkt integreras i ramverket och är färdig att användas.
