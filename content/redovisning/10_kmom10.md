---
---
Redovisning kmom10
=========================

### Krav 1,2,3
När jag började med denna uppgift så visste jag inte riktigt vad jag forumet skulle handla om, det var först i slutskedet jag kom på konceptet ”allt om spelkonsoler” därav namnet ConsoleOverflow. Webbsidan är inspirerad av StackOverflow med ett tema inspirerat av Playstations webbsida.
Jag har använt mig av designmönstret Active Record igenom hela sidan för att hämta data från databasen och HTMLform för alla formulär.

Till att börja med så valde jag att använda mig av MySQL där jag skapade tabellerna User, Question, Questioncomment, Answer, Answercomment och Tags.  
Sedan använde jag mig av scaffolding för att hämta en ny anax-ramverk1-me installation och skapade klasser/controllers som jag sedan modifierade för att passa de olika tabellerna.
När databasen var klar skapade jag ett nytt Github repo för projektet och kopplade detta till byggtjänsterna Travis-CI, Scrutinizer och CircleCI.  

För kravet att webbsidan ska skyddas av inloggning gjorde jag det möjligt att se alla frågor utan att vara inloggad, men för att ställa frågor, besvara frågor och kommentera frågor/svar så måste man ha ett konto och vara inloggad.
Löste detta genom att skapa en session vid inloggning som innehåller användarens uppgifter. Dessa kontrolleras sedan i alla sidcontrollers för att se om användaren är behörig eller ej.  

I navbaren finns länkar till startsidan, forum (taggar, frågor), användare och en om-sida. När en användare är inloggad så dyker det även upp konto i navbaren och login ersätts med log out.  
Startsidan består av en egen controller som visar de senaste 5 frågorna, 3 populäraste taggarna och de 3 användarna som ställt flest frågor.

I sidan för frågorna visas en översikt på alla frågor tillsammans med taggar och hur många svar respektive fråga fått. Där finns även en knapp för komma till ett formulär för att ställa en fråga. Har valt att lägga till paginering för alla frågor och sortera på senaste frågorna. Klickar man på en fråga så ser man hela frågan med svar, kommentarer och svarskommentarer. Är man inloggad så finns det en textarea i botten på sidan för att besvara frågan och även länkar för att uppdatera och radera frågan. För att skriva kommentarer till frågor och svar finns det länkar som går till egna formulär. Frågorna/svaren/kommentarer har även länkar till profilen för användaren som skapat dessa.
All text till frågorna/svaren och kommentarerna skrivs i markdown medan titel är hårdkodad som en h1. Använde mig av anax textfilter för detta.

I sidan för taggar visas en översikt av alla taggar som finns och klickar man på en tagg så ser man alla frågor som innehåller den taggen med information om vilken användare som ställt frågan. Här har jag även valt att lägga till en sökruta för att kunna söka på taggar.  
På sidan för användare visas alla användare med länkar till deras profilsida. Profilsidan visar sedan alla uppgifter om användaren tillsammans med frågor, svar, och kommentarer som användaren skapat. Dessa är även länkade till respektive fråga/svar. Om användaren har en gravatar kopplad till sin e-postadress så visas den annars visas en default gravatar. Har valt att skapa en egen klass för att hantera hämtningen av gravataren.  
En inloggad användare kan uppdatera/radera sin profil. Det går att redigera epost-address, lösenord samt lägga till för och efternamn. Vid radering så sker en soft-delete på användaren men frågorna/svaren som användaren skapat finns kvar.
Har även valt att förhindra en användare från att besvara sina egna frågor då det kändes mest passande. Däremot kan alla användare kommentera sina egna frågor/svar.

Make test fungerar för sidan men jag har inte fokuserat på enhetstestning då det ej var något krav och jag kände att jag inte hade tid. Började testa User-klassen men då jag inte riktigt visste hur jag skulle mocka active record för att inte gå mot live-databasen så valde jag att inte göra fler tester. Fick endast 9% kodtäckning enligt scrutinizer men alla andra badges är gröna och sidan har en kodkvalitet på 9.9.

### Allmänt om projektet
Detta har varit ett riktigt tufft projekt då jag inte riktigt förstod mig på hur jag skulle använda mig av Active Record för flera tabeller i början. Var först på slutet som jag förstod att jag kunde skapa en egen MyActiveRecordModel klass som ärver från ActiveRecordModel där jag sedan kunde skapa egna metoder för att kunna göra joins och liknande.  
Men eftersom jag inte riktigt hade koll på detta från början så har det blivit mycket repeterande av kod och många onödiga hämtningar från databasen istället för att använda join. Har även blivit mer kod i controllers och vyer på grund av detta.  
Utöver att försöka förstå mig på ActiveRecord har jag lagt mest tid på att skapa användarsidan och frågesidan då dessa innehåller mycket information från många tabeller i databasen.
Är inte riktigt nöjd då jag endast gjort grundkraven, men eftersom jag inte vill ha eftersläntande kurser samtidigt som exjobbet så valde jag att fokusera på att lämna in i tid.

Tycker att det var en kul uppgift att skapa ett forum men kändes som att halva tiden gick åt till att försöka förstå sig på ActiveRecord som introducerades först i kmom06.  
Känns inte riktigt heller som att det sammanfattat det vi gjort i kursen då bland annat moduler och api:er inte alls fanns med i projektbeskrivningen.
Avslutningsvis så har detta varit ett bra examinationsmoment men på gränsen till för svårt.  

### Allmänt om kursen
Som i alla andra kurser så tycker jag att handledningen och materialet har varit toppen. Lärarna har varit hjälpsamma och har svarat snabbt på frågor när man haft problem.
Ett förbättringsförslag är att introducera ActiveRecord tidigare i kursen alternativt göra kmom06 mer utmanande så att man har bättre koll på det när man går in i projektet.
Utöver det är jag nöjd med kursen och skulle gärna rekommendera den till vänner och kollegor.
Kursen får 8/10 i betyg av mig.
